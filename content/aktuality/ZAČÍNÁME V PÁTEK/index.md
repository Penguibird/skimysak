---
name: ZAČÍNÁME V PÁTEK 🏂
date: 05-12-2020
image:
    image: zahajeniSezony.jpg
    imageAlt: Zasněžená sjezdovka myšák
---
Ski Aréna Karlov otevře sezónu v pátek 18. prosince 2020 v 8.30 hodin. Lyžovat se bude i v sobotu a v neděli (další provoz upřesníme). K dispozici bude modrá 💙sjezdovka Family u čtyřsedadlové lanovky Myšák 🐭 a jedna ze sjezdovek u čtyřsedadlové lanovky Karlov Ski Express, kde bude i večerní lyžování. Lyžuje se na technickém sněhu. Skipasy je možno zakoupit v předstihu (a o něco levněji, než na místě) na eshop.skikarlov.cz.

Otevřena bude i půjčovna a lyžařská škola. Občerstvení bude poskytováno pouze přes okénko s tím, že není umožněno nabízet alkoholické nápoje určené ke konzumaci na místě. Nástup na čtyřsedačkovou lanovku bude organizován tak, aby mezi jednotlivými lyžaři, kteří nejsou členy jedné domácnosti, byly zachovány předepsané rozestupy.

Samozřejmostí je ochrana nosu a úst 😊 rouška, kukla, šátek...), lyžařské rukavice a již několik let z důvodu bezpečnosti doporučujeme i lyžařskou helmu⛑. Těšíme se na Vás a předem děkujeme za respektovaní nastavených pravidel, za spolupráci a sdílení této informace. 👍