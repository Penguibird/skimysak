---
name: PODĚKOVÁNÍ za sezónu 2019/20
date: 29-03-2020
---
Za normálních okolností bychom teď, na konci března, pravděpodobně oznamovali konec další lyžařské sezóny v karlovském údolí... Tato zima ale "normální" nebyla, a to nemáme na mysli jen její předčasný konec.

Celou zimu se jezdilo na technickém sněhu: zasněžovali jsme dvojnásobný počet hodin než loni. A to platí skoro pro všechno: mnohem více práce, aby vše bylo jako "normálně". Nestěžujeme si. Tak to prostě bylo. :-)

Tyto řádky píšeme hlavně proto, abychom vám všem poděkovali. V překotných událostech posledních týdnů jsme na to zapomněli. Omlouváme se... DĚKUJEME vám všem, kteří jste se u nás tuto zimu alespoň jednou sklouzli. Díky. Děláme to pro vás. Máme vás rádi. :-)

Máme teď všichni trochu jiné starosti a další zima je ještě daleko. Přejeme vám/nám všem, abychom se na karlovských svazích opět ve zdraví a pohodě potkali. SKOL!