---
name: Stáhněte si aplikaci Záchranka!
date: 04-12-2021
image:
  image: záchranka.png
  imageAlt: logo aplikace Záchranka
---
Připravte se!  

Bezpečnost především, ale kdyby náhodou, připomínáme - nainstalujte si aplikaci  #Záchranka, která se nejen na horách může hodit. A když jste na horách...

![✅](https://static.xx.fbcdn.net/images/emoji.php/v9/tba/1.5/16/2705.png) V aplikaci najdete kompletní lavinovou předpověď pro oblast Jeseníků a Krkonoš, dále odkaz na ucelené informace o lavinovém nebezpečí na webu horské služby. Pokud se na hory chystáte, doporučujeme si ve varovných upozorněních zapnout oblast "Horská služba". Budete tak dostávat výstrahy a varování vydávané přímo horskými záchranáři v dané oblasti. Pokud byste se ale přece jen dostali do krizové situace, v rozšířeném modulu HS najdete tlačítko pro přímé kontaktování dispečinku horské služby. V nouzové zprávě tak horští záchranáři najdou nejen GPS polohu volajícího, ale také zdravotní údaje, kontakty na osoby blízké, nebo stav baterie telefonu.

![✅](https://static.xx.fbcdn.net/images/emoji.php/v9/tba/1.5/16/2705.png) Jste-li vášnivými turisty a nehodláte se svého koníčku vzdát ani v zimě, určitě využijte Elektronickou knihu túr a nezapomeňte na pořádné vybavení!